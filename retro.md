Aloita, lopeta, jatka, lisää, vähemmän -ratas (start, stop, continue, more of, less of wheel) retrospektiivi tekniikassa fasilitaattori kirjoittaa mainitut sanat esim. valkotaululle ja pyrkii saamaan tiimiltä kommentteja kuhunkin osaan lyhyen aikavälin aikana esim. kymmenessä minuutissa. Aloita osasta voisi esittää esim. vastaavanlaisen kysymyksen: Mitä meidän pitäisi aloittaa tekemään jatkossa? Lopulta tiimi päättää mihin rattaassa oleviin toimenpiteisiin kannattaisi tiimin ryhtyä.

Iloinen, surullinen, vihainen (glad, sad, mad) tekniikassa tiimi kirjoittaa esim. kortteihin edellisen sprintin tapahtumia. Muun muassa kohdattuja ongelmia, yleisiä havaintoja taikka muutoksia. Tähän käytetään aikaa noin 10-15 minuuttia. Tämän jälkeen tiimin jäsenet esittävät vuorollansa korttinsa ja pistävät nämä niihin kuuluvaan kategoriaan(eli jos esitetty tapahtuma sai vihaiseksi menee tämä vihainen kategoriaan), joka voi olla esim. valkotaululla. Käytetään aikaa noin 10-15 minuuttia. Kun kaikki ovat tämän tehneet niin samantapaiset kortit ryhmitellään, jonka jälkeen tiimin jäsenet äänestävät mistä havainnosta he haluavat keskustella lisää. Rajana keskusteluaiheille tyypillisesti 5. Aikaa äänestykseen noin 10 minuuttia. Lopulta aiheista keskustellaan retrospektiivin puheenjohtajan johdatuksella. Keskustelu tyypillisesti keskittyy siihen, mitä aiheelle voidaan tehdä seuraavassa sprintissä. Keskustelu jatkuu kunnes aika loppuu, tai kun käsiteltävät aiheet on käyty lävitse. Koko prosessiin käytetään aikaa noin tunti.
